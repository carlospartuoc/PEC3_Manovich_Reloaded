# PEC3_Manovich_Reloaded
Carlos Part Pellicer
Grau Multmèdia: Curs 24/25.
## Introducció

Al llibre "El software toma el mando", Lev Manovich ens diu que la hibridació és la combinació de diferents mitjans i tecnologies que s’uneixen per crear noves experiències i nous formats transformadors.

Aquesta definició està vinculada directament al canvi tecnològic i també és un dels pilars fonamentals de la innovació multimèdia, com hem dit en altres ocasions. Juga a mesclar els mitjans convencionals, com el cinema, la literatura o la pintura, amb nous mitjans digitals: videojocs, aplicacions digitals, IA entre altres.

Com diu Manovich, aquest fenomen no és solament “adaptar” com féiem a la remediació, sinó que transformem per crear noves experiències que abans no existien. La hibridació generalment sorgeix en les interseccions entre camps i això permet trencar amb els límits tradicionals.

En aquest cas, realitzarem dos exemples d’hibridació en l'actualitat. En primer lloc, parlarem de domòtica i energies renovables, on la seua fusió ens dona la possibilitat de controlar a temps real el consum energètic i optimitzar-lo al màxim. Després, analitzarem la combinació de la medicina amb la impressió 3D, que ens permet la creació d'objectes tridimensionals com pròtesis, implants i òrgans artificials.

Ens posem les ulleres de Manovich.

## Domòtica i energies renovables (sostenibilitat)

D'acord amb els últims informes de l'Agència Internacional de l'Energia (AIE), més de 30% de l'electricitat mundial prové d'energies renovables i aquesta xifra no para d'incrementar. Això vol dir que estem en camí d'una transició energètica que ens canviarà la vida per complet. No obstant això, aquesta transició no seria possible sense les innovacions tecnològiques i la digitalització en la domòtica. Ens hem plantejat en algun moment: “Com seria viure a una casa intel·ligent alimentada amb energia renovable?”.

![nombre de la imagen](https://github.com/carlospartuoc/PEC3_Manovich_Reloaded/blob/main/imatges/casa-sostenible-886x458.jpg)

Els primers anys de la domòtica a penes tractava d'automatitzar alguna cosa bàsica com temporitzadors per a encendre i apagar llums. Encara que aquestes solucions semblen útils, en absolut arriben l'escala amb la qual comptem hui dia.

Actualment, gràcies a la integració de la intel·ligència artificial i les dades disponibles en temps real de les estacions meteorològiques, la domòtica s’ha fet molt més sofisticada. Els sistemes actuals no gestionen els dispositius sinó que, analitzen i ajusten el consum de manera activa considerant el dia i l'hora, el factor climatològic i la capacitat de la bateria instal·lada a la casa o espai on ens trobem. Ací trobem un dels principis que menciona Lev Manovich al seu llibre, **l’automatització**.

En aquest punt, ens trobem amb les energies renovables amb qui formen, des del meu punt de vista, la perfecta hibridació amb la domòtica per convertir un espai sostenible energèticament. La utilització de panells solars amb els sistemes de gestió energètica intel·ligent no sols proporciona energia verda, sinó que també es converteix en un productor actiu a la xarxa elèctrica aportant els excedents en hores d’alta demanda.

Les bateries compleixen una funció crucial perquè actuen com un pont entre la generació d'energia i el seu ús intel·ligent. A diferència dels sistemes convencionals, en els quals l'energia produïda ha de consumir-se instantàniament o es malgasta, les bateries permeten emmagatzemar excedents d'energia generada. D'eixe mode, l'energia emmagatzemada s’utilitza quan més es necessita, és a dir, durant la nit o en dies ennuvolats, en els quals la producció dels nostres panells solars és menor.

<img src="https://github.com/carlospartuoc/PEC3_Manovich_Reloaded/blob/main/imatges/1632096208206.gif" width="800">

La **modularitat** també es troba als diferents components del sistema (panells solars, bateries, dispositius intel·ligents), ja que actuen com a mòduls connectats però autònoms. Per exemple, un sistema d'emmagatzematge d'energia addicional, l'actualització del programari o instal·lació de més plaques solars pot agregar-se al sistema sense haver de redissenyar tot el sistema.

> *"En els híbrids de mitjans, les interfícies, tècniques i en última instància les pressuposicions més bàsiques dels diversos formats i tradicions de mitjans s'uneixen i donen peu a noves gestalts de mitjans. És a dir, es fusionen per a oferir una experiència nova i coherent, que és diferent d'experimentar els elements un per un." - Lev Manovich*

Aquesta hibridació no és una simple coexistència d’elements, sino que genera una experiència unificada on els recursos estan utilitzats amb intel·ligència i l'usuari percep la casa com un ecosistema funcional i autosostenible.

De fet, la “ludificació” ja s’està començant a implantar en la domòtica: empreses com Tesla, Loxone o Ecobee, ja et permeten visualitzar i controlar el teu consum energètic com si es tractara d'un joc, mitjançant la recompensa per l’eficiència i fomentant hàbits més sostenibles. Fent clic a la imatge portarà a un vídeo on explica com funciona aquest sistema.

[![imatge tesla](https://github.com/carlospartuoc/PEC3_Manovich_Reloaded/blob/main/imatges/Tesla-Energy-Plan-Australia-640x320.jpg)](https://www.youtube.com/watch?v=hXIa_b5sqvw)

Pense que aquesta perspectiva que ens dona Manovich és clau per a obrir la ment, fer front al canvi climàtic i millorar la nostra qualitat de vida al segle XXI. També et convida a pensar i viure d’una manera diferent, obrint portes cap a un futur on la tecnologia i la naturalesa poden conviure de manera més sostenible.

## Medicina i impressió 3D. 

Aquesta tecnologia relativament nova, és una de les que més està revolucionant un sector essencial com és el de la salut. Però més enllà de l'impacte econòmic, quines transformacions porta la fusió entre la medicina avançada i la impressió 3D a les nostres vides? Aquesta unificació o ‘simbiosi’ entre el software i el hardware, pot exercir un paper clau per a traspassar fronteres en el camp mèdic.

<img src="https://github.com/carlospartuoc/PEC3_Manovich_Reloaded/blob/main/imatges/3d-print-jaw.jpg" width="800">

En les seues primeres etapes, la impressió 3D s'usava per a crear prototips molt bàsics destinats a la docència. Per donar un exemple, es podia imprimir un model 3D d'un cor humà en una ressonància, la qual cosa facilitava als metges preparar i estudiar una operació simulada amb una precisió mai vista.

Hui dia, la impressió 3D ha anat més enllà i s'ha introduït en camps com la bioenginyeria i la medicina. Un dels exemples més destacats són els implants a mida de pròtesis, implants dentals o fins i tot, ossos fets directament amb material biocompatibles. Però si mirem més enllà, la bioimpressió és una de les aplicacions més revolucionàries: consisteix a imprimir teixits humans obtinguts de cèl·lules vives. Aquesta hibridació entre la impressió 3D i la biologia ha reinventat les trasplantacions i regeneracions en el camp de la medicina, ofereix solucions que no serien possibles de forma independent.

<img src="https://github.com/carlospartuoc/PEC3_Manovich_Reloaded/blob/main/imatges/cover-organss.jpg" width="800">

Els professionals mèdics poden utilitzar la impressió 3D per a treballar amb imatges digitals, com ara tomografies, ressonàncies magnètiques, i aquests poden generar models i implants exclusivament per al pacient específic. Ací podem observar un clar exemple de **modularitat**: les dades mèdiques passen a ser manipulades i reutilitzades en altres processos com la impressió 3D i el disseny per ordinador (CAD).

A més, també es podria considerar que aquest procés és un cas d’**automatització**, un altre principi a l'obra de Manovich. Gràcies a algorismes extremadament sofisticats, molts dels procediments que antigament necessitaven un informàtic per a fer-ho funcionar, ara es fan de manera automàtica. Per exemple, la segmentació d'imatges mèdiques o la generació de patrons d'impressió. D'aquesta manera, no sols reduïm els possibles errors humans sinó que a més millorem el temps de resposta.

D’altra banda, la impressió 3D també és un exemple de la **variabilitat**, un altre principi fonamental. Si bé, els tractaments mèdics antigament s’havien basat en solucions amb patrons estàndard, ara s’obri una possibilitat molt més gran: cada model, implant i pròtesi poden ser ajustats en temps real, tenint en compte les dades recopilades. D’aquesta manera creem una experiència mèdica única i adaptada per a pacient, fomentant una relació més propera amb el metge.

Aquesta no és només una evolució tecnològica sinó un canvi cultural i una revolució que redefineix els límits dels mitjans, generant així un nou paradigma mèdic que és, alhora, digital, físic i més personalitzat.

## Bibliografia

- Mosaic. (2018, 18 gener). Elementos de la creatividad multimedia: apropiación, remediación, hibridación. Recuperat de https://mosaic.uoc.edu/2018/01/18/elementos-de-la-creatividad-multimedia-apropiacion-remediacion-hibridacion/.
- Manovich, L. (2013). El software toma el mando. Editorial UOC. ISBN: 978-8490298650.
- Markdown. Sintaxis Markdown. Recuperat de https://markdown.es/sintaxis-markdown/.
- SolarProfit. Esquema de funcionamiento de la energía solar. Recuperat de https://solarprofit.es/es/blog/esquema-funcionamiento-energia-solar/.
- Tesla. Energía solar y soluciones para el hogar. Recuperat de https://www.tesla.com/es_es/energy.
- Ordoñez Meoñ, A. Baterías solares: funcionamiento, tipos, precios y recomendaciones. Recuperat de https://es.linkedin.com/pulse/baterías-solares-funcionamiento-tipos-precios-y-ordoñez-meoñ.
- Formlabs. Aplicaciones de la impresión 3D en la atención sanitaria. Recuperat de https://formlabs.com/es/blog/impresion-3D-atencion-sanitaria/.
- Krear3D. Tecnología de impresión 3D aplicado en la medicina. Recuperat de https://www.krear3d.com/blog/noticias/tecnologia-de-impresion-3d-aplicado-en-la-medicina/.
- 3Dnatives. (2020, 7 abril). Proyectos de bioimpresión: órganos y tejidos impresos en 3D. Recuperat de https://www.3dnatives.com/es/proyectos-bioimpresion-organos-tejidos-impresos-3d-070420202/.
